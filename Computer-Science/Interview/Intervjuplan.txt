Intervjuplan Grupp G & K 14.

Kåre Synnes, Professor, Excellent lärare.
Utför intervju: Elis Bergdahl, Zacharias Brohn, Peter Jabro
Intervjun utförs av grupp “G & K 14” i kursen D0015E, studenter på Luleå tekniska universitet. Kåre Synnes är professor samt excellent lärare för institutionen för system- och rymdteknik, vars gruppen genomför sin utbildning.

Intervjun sker över Zoom.

Tiden för intervjun är klockan 9 på en Söndag, förhoppningsvis tar den inte längre än en timme.

Gruppen har fått i uppgift att ta reda på mer om forskningen på Kåre Synnes arbetsplats, samt hans bakgrund och ambitioner på institutionen för system- och rymdteknik.

Frågeexempel:

Fråga om utbildning, vi vet att respondenten är en professor. Jag vet knappt något om akademiska titlar, så kanske be om att få veta mer om det?
Potentiell följdfråga: Har målet hela tiden varit den positionen? Strävar ni efter mer?

Både bakgrund inom forskning och det respondenten forskar just nu, alltså vilka typer av projekt respondenten hjälpt till med, mestadels ytligt tänker jag. Se om det finns koppling mellan gamla och nya projekt till senare.

Därav kan man fortsätta djupare, fråga vad som forskas och/eller vad respondenten förväntar sig av forskningen, vad "drömmen"/ändamålet är.
Kan fortsättas med: Vad forskar ni just nu? Hur går det?
Vad kallar man den forksning ni gör? (Titel till exempel, om det är svårt att förstå, fråga om förklaring.)

Fråga om vilka projekt respondenten jobbar på just nu, förhoppningsvis har vi fått reda på lite av det och kan knyta ihop det i frågeställningen. Fråga om titel/position i projektet.
Finns det andra företag som tar del av projektet? -> Vi vet att flera institutioner är delaktiga i aktivitetslaboratoriet, men vi vet inte mycket om hur det finiansieras. Finns det företag som investerar, till exempel?
Hur startade projektet? Bakgrund till projektet, ingående. -> Svaret kan bli frågan efter, är det ändamålet? Vad strävas efter?
Efter kan man generellt börja... "Det låter bra, så vad gör du inom projektet?", och sedan fråga vad som görs i praktiken och hur, med vad för utrustning.
Vilka andra är involverade i projektet samt beskrivning av vad de gör i projektet. Förmodligen andra lärare och studenter.
Jag antar att projektet är aktivitetslaboratoriet, om det är kan vi fråga lite mer ingående hur i praktiken forksningen *och* utbildningen genomförs.
Sist kan vi ta från det vi fick veta om respondentens tidigare forskning/projekt och fråga om det respondenten forskat tidigare har varit som en inledning eller kanske inspiration till nuvarande forskning.

För att avsluta kan vi sammanfatta, snabbt gå igenom det som sagts och fråga lite lättare frågor, *kanske* hur projektet går, typ om respondenten tror att forskningen gynnar sig. Annars fråga om respondenten har några frågor till oss, sedan förklara vad vi kommer göra med det som sagts. Alltså att vi ska göra en presentation om honom? eller forskningen.

Sist tacka för oss, potentiellt fråga om vi får ta kontakt vid senare tillfälle om vi har fler frågor angående det vi pratat om.

Vi använder oss av trattmodellen för att bestämma vilka frågor som ska ställas och vilken information som ska sökas. (Frågor:)

Vi har tagit reda på att området Synnes arbetar inom innefattar utveckling av teknik och metoder för att stödja vardagliga aktiviteter i hemmet. Det kallas aktivitetslaboratoriet och inriktar sig mot människor med nedsatt funktion. Syftet är att målgruppen ska kunna leva ett rikt liv så länge som möjligt.

Vi frågar Synnes om tillåtelse att spela in hela- eller delar av intervjun. Om tillåtelse ges, så gör vi det. Vi kommer även anteckna på dator/papper successivt genom intervjun.

Om respondenten önskar att vara anonym kommer det att tillåtas, dock ser vi inte varför det skulle önskas då hans uppgifter är lätt tillgängliga på nätet. I detta fall kommer vi alltså ifrågasätta önskan. I det fall att känsliga uppgifter skulle tas upp under intervjun kommer vi inte ifrågasätta eller kontrollera ifall denna information är okej att ha med i reportaget. Dock, ifall respondenten skulle avbryta och önska att utelämna någon/några del/delar från intervjun, kommer vi att tänka över önskan. Vi önskar att respondenten känner sig så bekväm som möjligt med informationen han ger oss, men samtidigt vill vi inte låta honom fullt kontrollera slutresultatet av reportaget. Respondenten kommer inte ges möjlighet att läsa igenom frågorna innan intervjun påbörjats samt inte få någon ersättning för intervjun.

Vi förväntar oss att få förståelse och insikt inom området teknisk arbetsterapi. Resultatet ska användas till att framföra en presentation och därav krävs tillräckligt material för detta. Vi kommer även troligen använda detta material som en grund till moment K senare i kursen.

Varesig vi kontaktar respondenten igen beror på om vi har fler frågor vid senare tillfälle. Respondenten får självklart kontakta oss om det finns behov.



